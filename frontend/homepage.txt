Flash mob

Nasce da un'idea di IU4JJJ Pietro Cerrone membro della chat VHF e superiori che la propone a IZ5RNF Alessandro Ronca creatore del gruppo.

Accolta l'idea viene creato un gruppo di lavoro con la collaborazione di IC8TEM Costantino Cerrotta (FT8ACTIVITY) e IU0FBK Marco Naccari creatore del sitodiplomiradio.it

Il gruppo dopo aver delineato modalità e tempi, giunge a pianificare il primo evento che viene pubblicizzato su varie piattaforme social come prova del funzionamento ,organizzazione e gestione.

Ispirandosi proprio al "flash mob" che si prefigge lo scopo di far incontrare più persone possibile per poco tempo usando mail e social ,da qui il nome.

Con soddisfazione si raccolgono attorno alle prime due stazioni molti appassionati radioamatori e il debutto è un successo.

Locandina del primo flash mob

Le stazioni dette "attivatrici" chiamate così per l'occasione ricevono molte richieste di contatto da tutta Italia.

Il numero dei partecipanti supera le aspettative e la struttura di gestione creata supera il test: viene quindi deciso di continuare con questa esperienza e di organizzare i successivi eventi.

Viene inviata attraverso il sito diplomi radio la eqsl conferma del contatto da ogni stazione attivatrice e successivamente Vengono raccolti e pubblicati i dati dei relativi ai partecipanti e al numero contatti, sia dei "cacciatori" che delle stazioni "attivatrici" e attribuito un punteggio pari ad un punto per ogni collegamento avvenuto

Viene stilata da IU0FBK una seconda classifica in base alla distanza coperta da ogni stazione attivatrice (QRB).

L'evento non è una gara ma ha lo scopo di aumentare il numero di stazioni operanti sulle bande VHF e superiori con uno spirito partecipativo e non competitivo.

Calendario

EDIZIONE
BANDA
DATA

SE VUOI ESSERE PROSSIMA STAZIONE ATTIVATRICE:

CLICCA QUI

Istruzioni per partecipare

CHATTA SU WHATSAPP
COSA È IL RADIO FLASH MOB

L'intento di questo evento è quello di incentivare l'utilizzo delle frequenze VHF 144MHz e UHF 432/1200MHz e superiori nei modi fonia e CW.

Per l'occasione le stazioni che si sono rese disponibili vengono denominate "attivatrici"e viene assegnata loro una frequenza di riferimento per i collegamenti, da utilizzare nel corso delle due ore della manifestazione che si terrà l'ultima domenica di ogni mese.

COME GESTIRE I COLLEGAMENTI

Le stazioni che attuano il contatto si scambiano nominativo, rapporto e locatore e a conferma del collegamento verrà inviata QSL elettronica concepita per l'occasione.

RACCOMANDAZIONI

Si consiglia l'uso della Chat per organizzare sked specialmente per i collegamenti a lunga distanza e quindi più difficili.

Si invitano i partecipanti al radio flash mob di SEGUIRE I MESSAGGI DELLA CHAT vhfesuperiori per non perdere richieste di stazioni che stanno cercando di effettuare il collegamento e non ci riescano. Lo strumento della richiesta via messaggio sul gruppo risulta essere contributo essenziale al fine di completare il collegamento.

GRAZIE A TUTTI DELLA PARTECIPAZIONE.

LA FREQUENZA ASSEGNATA È DI RIFERIMENTO MA NEI MOMENTI OPPORTUNI, SI PUÒ EFFETTUARE UNO SPOSTAMENTO ALLO SCOPO DI COLLEGARE ALTRA STAZIONE ATTIVATRICE INTERESSATA, PER FARE RITORNO A CONTATTO AVVENUTO SULLA FREQUENZA PROPRIA PER ESSERE DISPONIBILE AD ALTRE RICHIESTE DI COLLEGAMENTO.

LA CHAT VHFESUPERIORI
Fondata il 28 gennaio 2018 da Alessandro Ronca IZ5RNF, la chat vhfesuperiori ha lo scopo di essere un contenitore velocemente accessibile dove riunire tutti i radioamatori attivi sulle bande da 144mhz a salire, per sapere in tempo reale chi fosse disponibile in radio in un preciso momento e verso quale direzione chiamare.

Per poter creare un gruppo, WhatsApp necessita di un numero minimo di due persone. Così, Alessandro Ronca spiega a IZ5IOQ Giacomo Matteucci, amico di vecchia data, cosa ha in mente di fare e chiede se lui condivide gli intenti e se acconsente a creare il gruppo con lui. Accordato da Giacomo l’impegno, può nascere la chat.

Il primo vantaggio offerto dall’utilizzo del gruppo è quello di poter orientare correttamente le antenne in direzione del corrispondente, evitando così di fare chiamate in direzioni dove non ci fossero stazioni operanti e senza quindi ricevere risposta alle chiamate.

Negli ultimi anni c’è stato un tracollo nell’utilizzo di queste bande, fino a creare un vero e proprio tam tam negativo che diceva che non c’erano più operatori su queste frequenze, definite ormai “morte”. Seguendo il progetto iniziale di formare un gruppo più numeroso possibile nei primi due anni, Alessandro invita nella neonata chat tutti gli operatori di stazione che collega durante la sua attività radiantistica in SSB 144MHz e 432MHz. Alcuni accettavano l’invito e altri rifiutavano.

Il primo risultato che si era prefissato era quello di “interrompere” il tam tam che da tempo si sentiva ripetere: “In VHF SSB non c’è più nessuno, figuriamoci sulle bande superiori”. Lentamente gli amici collegati in radio che accettavano di essere inseriti passarono da 3 a 5 a 20 a 30 a 50, ma molte zone del paese rimanevano purtroppo ancora scoperte. Fu per lui un risultato memorabile il superamento della soglia dei 100 partecipanti dopo un lavoro portato avanti ininterrottamente per due anni di contatti radio, inviti e inserimenti. Così la chat inizia a essere utile e i messaggi iniziano a essere sempre più numerosi grazie al contributo di molti appassionati presenti nel gruppo.

Fiero del risultato e del fatto che il gruppo iniziasse ad essere utilizzato per i fini per i quali era nato, continuò, come fa ancora oggi, ad invitare operatori nel gruppo vhfesuperiori contattando i potenziali membri personalmente uno ad uno. Giunto vicino alla soglia dei 200 iscritti, la gestione della chat richiedeva sempre più tempo, diventando un impegno difficile e impegnativo.

Decide così di nominare degli amministratori che fossero di supporto e sviluppo, seguendo il concetto di “copertura” territoriale, competenza, disponibilità e condivisione degli intenti del gruppo. Gli amministratori sono diventati in breve tempo indispensabili e riferimenti zonali per le stazioni di nuovo ingresso e per quelle che già facevano parte della chat. La divisione che fu fatta è quella che rimane ad oggi, e cioè in zone: nord, centro, centro-sud e sud. Entrano nel gruppo nuovi amici che iniziano la loro attività e altri che riprendono dopo periodi di pausa, e altri che sempre sono stati operativi.

Nel tempo si è visto un incremento esponenziale del numero delle stazioni operative e del numero dei collegamenti, sia quotidianamente che in occasione di manifestazioni, con un trend ancora oggi in continua crescita. L’entusiasmo e la passione per questo hobby sta coinvolgendo e divertendo sempre più appassionati. Ad oggi, 27 febbraio 2023, il gruppo conta oltre 400 partecipanti da tutta Italia, Spagna, Svizzera, Francia, Croazia, Malta ecc.

Questa grande partecipazione ha portato alla creazione di questo sito, con lo scopo di diffondere questo entusiasmo e passione per queste bande e modi anche oltre i confini italiani, in tutta Europa. In questa sede, intendo ringraziare personalmente e singolarmente tutti, nessuno escluso, per aver accettato di far parte di questo progetto e di aver condiviso questa idea. Ogni singolo operatore, con il suo contributo e passione, sta portando sempre più radioamatori ad operare sulle VHF e superiori.

UN GRAZIE SENTITO DEL VOSTRO CONTRIBUTO, SENZA IL QUALE NON SAREBBE STATO POSSIBILE PORTARE COSÌ TANTE PERSONE A DIVERTIRSI IN RADIO INSIEME.

IZ5RNF ALESSANDRO

Amministratori
IZ5RNF Ronca Alessandro
IZ5IOQ Metteucci Giacomo
IK7UXU Ingrosso Flavio
IZ2MHO Pinzelli Bruno
IT9DJF Casini Andrea
IU0NWJ Peruzzi Cristiano
IU4JJJ Cerrone Pietro

Sito sviluppato da Alessandro Amella IU4QSG

Contatore accessi
